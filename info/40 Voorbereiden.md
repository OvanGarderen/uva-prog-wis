# Voorbereiden

Dit zijn praktische aanwijzingen om goed te kunnen starten met het programmeren in Python. Zorg dat je deze zaken tijdens de eerste uren helemaal op orde hebt!

## Dropbox

Gebruik Dropbox of een ander systeem om te zorgen dat de programma's die je gaat schrijven automatisch veilig opgeslagen worden. Programmeren is een frustrerende activiteit, en het laatste dat je wilt is dat je ook nog eens al je werk van afgelopen dag kwijt bent!

## Python Installeren

| platform | python       | editor       |  
| -------- | ------------ | ------------ |  
| Windows  | via Anaconda | Notepad++    |  
| Mac      | via Anaconda | Textwrangler |  
| Linux    | via Anaconda | gedit        |  

Gebruik *Anaconda* om Python versie 3 op jouw systeem te installeren. Op sommige systemen staat al Python, maar we gaan later ook grafieken plotten, waarvoor je extra software nodig hebt die waarschijnlijk nog niet op je computer staat. Deze kun je later heel handig met Anaconda installeren, als het al niet in de standaardinstallatie zit.

> <http://continuum.io/downloads>

De bedoeling tijdens deze cursus is dat je een heel eenvoudige text-editor gebruikt om je Python-programma's te schrijven, en de *terminal* om je programma's te testen. 

Volg de instructies op deze pagina om de juiste text-editor te installeren, maar ignoreer dat het over Python 2.7 gaat:

> <http://learnpythonthehardway.org/book/ex0.html>

## Gebruik van de terminal

Heb je nog helemaal geen ervaring met het beheren van je bestanden via de *Terminal* of *Shell* dan moet je deze korte cursus doorlopen:

> <http://learnpythonthehardway.org/book/appendixa.html>

## Voorbereiding Python

Waarschijnlijk heb je in eerdere vakken al iets met programmeren gedaan. Dat zal niet precies het zelfde zijn als in Python, maar het geeft je wel al een idee van hoe het gaat werken.

Heb je dus al iets van programmeerervaring? Dan ga je je wekelijks voorbereiden met de materialen uit het boek *Think Python* van Allan Downey. Dit boek bevat meer theorie dan voorbeelden. Lees de hoofdstukken en tik tijdens het lezen de voorbeelden over en probeer ze uit (niet kopiëren en plakken maar echt overtikken, anders leer je veel minder!). Onderstaande link verwijst naar een boekversie met Python 2.7. De code hieruit zal meestal ook goed werken in Python versie 3, behalve dat print opdrachten waarin nu haakjes gebruikt worden om argumenten mee te geven. Dus, waar in Python 2.7 de opdracht print "Hello World" geschreven wwordt, is dat in versie 3 print("Hello World") geworden. Op Blackboard is een pdf-versie van dit boeok met Python 3 code.

> <http://www.greenteapress.com/thinkpython/html/index.html>

Voel je je nogal een beginner? Dan is het fijner om *Learn Python the hard way* van Zed Shaw the gebruiken. Dit boek bevat meer voorbeelden dan theorie. Lees de hoofdstukken en tik tijdens het lezen de voorbeelden over en probeer ze uit (niet kopiëren en plakken maar echt overtikken, anders leer je veel minder!).

> <http://learnpythonthehardway.org/book/>
